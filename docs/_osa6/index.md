---
layout: collection_index
permalink: /:collection/index.html
kesken: 1
julkaisu: 30.9.2016
---


\- draft -
{: style="color:gray; font-size: 80%; text-align: center;"}

Kurssin kahdessa aikaisemmassa osassa käsitellyissä NoSQL -tietokannoissa tietojen väliset yhteydet eivät ole kovin vahvassa osassa. Nyt esillä olevissa *graafitietokannoissa*[^1] yhteyksiä varten tietokannassa on oma elementityyppinsä.

[^1]: Ks. esim. [JYU/ITKA204/graafitietokannat]( https://tim.jyu.fi/view/kurssit/tktl/itka204/kurssimoniste#graafitietokannat)

Relaatiotietokantojen tapaan myös graafitietokannoilla on matemaattinen perusta. Tietokanta muodostuu kahdenlaisista elementeistä, *solmuista* ja *kaarista*. *Solmut* vastaava relaatiotietokannan taulujen rivejä. Kun relaatiotietokannassa rivien yhteydet toteutetaan vierasavainten avulla, graafitietokannassa tietojen väliset yhteydet muodostuvat *solmujen* välisten *kaarien* avulla.

Tässä osassa esimerkkijärjestelmänä oleva [Neo4j][Neo4j] on tiettävästi tällä hetkellä [suosituin graafitietokanta][ranking]. Neo4j ei edellytä tietokannan elementtien rakenteen ennakkomäärittelyä ("schemaa")[^2]. Tietokannan elementeille voidaan kuitenkin määritellä "etikettejä", joilla voidaan jäsentää esim. solmuja siten kuin relaatiotietokannassa taulut ryhmittelevät riveja. Sekä solmut että kaaret voivat sisältää "avain-arvo" -periaatteella määriteltyä dataa. Tietokannan käsittelykielenä on SQL:ää muistuttava *Cypher*. 

[^2]: Tietojen rakenteelle voi tosin tarvittaessa asettaa rajoitteita

Toinen esimerkkijärjestelmä on kurssin [kolmennessa osassa](../osa3) esillä olleen *LevelDB* -avain-arvoparitietokannan laajennus, [LevelGraph][LevelGraph], jossa tietojen rakenne muodostuu solmujen ja kaarien sijaan *kolmikoista* (triple). Kolmikossa on kolme elementtiä, *subjekti*, *predikaatti* ja *objekti*, joista *subjekti* ja *objekti* voidaan tulkita solmuiksi ja *predikaatti* niiden väliseksi kaareksi. 


[ranking]: http://db-engines.com/en/ranking/graph+dbms
[Neo4j]: https://neo4j.com
[LevelGraph]: https://github.com/mcollina/levelgraph/blob/master/README.md
[GrapheneDB]: http://www.graphenedb.com
[Amazon]: https://aws.amazon.com

### Tehtävät

Tämän osan tehtävissä *Kurssit ja opettajat* on ensin jäsennetty [LevelGraph][LevelGraph] -tietokannan tukemiksi kolmikoiksi. Tietokanta on tässä ratkaisussa upotettu sovellukseen. Toisena jäsennyksenä on [Neo4j][Neo4j]:n graafit. Tuolloin tietokanta sijaitsee verkon yli käytettävässä pilvipalvelussa. 

{% include exercises_list.md %}

[Tehtävässä 6.1](tehtava61) *LevelGraph* -tietokanta muodostuu kolmikoista, joissa predikaattina esiintyy joko *on_opettaja*, *on_kurssi* tai *opettaa*. Opettajien tiedot on talletettu *on_opettaja* -kolmikkoihin ja kurssien tiedot *on_kurssi* -kolmikkoihin. *opettaa* -kolmikoilla määritellään opettajien ja kurssien väliset predikaatin mukaiset yhteydet. Tehtävässä toteutetaan ainoastaan tietokantaan kohdistuvat kyselyt. [Tehtävässä 6.2](tehtava62) ratkaisua täydennetään opettajan tietoihin kohdistuvilla ylläpito-operaatioilla, *lisäys*, *muutos* ja *poisto*.

[Tehtävän 6.3](tehtava63) *Neo4j* -tietokanta on perustettu [GrapheneDB][GrapheneDB]-palvelun kautta [Amazon][Amazon]:in pilveen. Tietokanta on edellisiin tehtäviin verrattuna laajempi sisältäen nyt myös kurssien välisiä yhteyksiä. Tässä tietokanta muodostuu solmuista ja kaarista. Opettajien tiedot on talletettu *Opettaja* -otsikolla varustettuihin solmuihin ja kurssien tiedot solmuihin, joilla on otsikko *Kurssi*. *Kurssi*- ja *Opettaja* -solmujen välillä on *OPETTAA* -otsikolla varustettuja kaaria. Kurssien väliset keskinäiset yhteydet on kuvattu tallettamalla tietokantaan *ON_ESITIETO* -kaaria. Tehtävässä toteutetaan ainoastaan kurssitietoihin kohdistuvat kyselyt. Valmiin tietokannan sijaan voi tukeutua itse perustamaansa tietokantaan.

<br/>
